# Ma-Online
Ma Online is dé online leeromgeving voor een leven lang ontwikkelen voor onze huidige en aspirant studenten, voor docenten en ondersteunende medewerkers, voor alumni en beroepsprofessionals.

Het platform is de centrale leeromgeving waar kennis- en leermateriaal wordt aangeboden en uitgewisseld. Docenten kunnen het materiaal, ook van collega’s, inzetten in hun lespraktijk en studenten kunnen zelf op zoek naar materiaal dat aansluit bij hun leerbehoefte. Studenten krijgen op deze manier ruimte om hun eigen studieloopbaan uit te stippelen en interesses te voeden buiten de opleiding om. Het platform voorziet in deze behoefte door het open toegankelijk maken van al het leermateriaal dat wordt aangeboden.

Het Mediacollege werkt als dé mediavakschool met originele bronnen (videotutorials), geproduceerd door onze eigen vakspecialisten: docenten, studenten en alumni. De content die ontwikkeld wordt, sluit bijzonder goed aan op de manier van leren van onze doelgroep; denk aan de juiste aanspreekvorm, niveau, Ma-brede thema’s en module- en unit-inhoud.

Door krachten (online) te bundelen gaat er geen expertise verloren en ontstaat er ruimte voor meer persoonlijke aandacht voor het individuele leertraject van de student. Bovendien heeft de docent meer inzicht in het leren van de student en kan een gepersonaliseerde leerroute aanbieden, tijd en plaat onafhankelijk. De docent krijgt inzicht in de interesses van de student en kan hierop gerichte aanbevelingen doen. Daarnaast kan de docent zijn eigen kennis verbreden en verdiepen door het bekijken van origineel studiemateriaal van collega’s en studenten.

(Teksten aangeleverd door: Ruben Koops)

## Website URL
http://stepinin.pvb-prototype.nl/
